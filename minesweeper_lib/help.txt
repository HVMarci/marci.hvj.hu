Az aknakereső (Minesweeper) számítógépes játék, melynek célja a mezőn lévő összes akna megtalálása, illetve azok elkerülése. Az aknakereső alapvetően logikai játék, de bármely játékmenetben előfordulhat olyan szituáció is, amelyben a helyes megoldás a szerencsén múlik.
Kezdéskor ki kell választani a pálya méretét. A pálya az általunk választot számmal megegyező szélességű és magasságú lesz. Kezdőknek érdemes 10-es méretű pályát választani, haladóknak 20-as méretű pályát javaslok. 5-ösnél kisebb méretű pályát egyáltalán nem javaslok, mert nem látszik a "Bombák száma" kijelző. Óriási pálya (pl.: 40-es, 100-as méret) esetén a piros "X" nem látszódik, ilyenkor az "Alt+F4" billentyűkombinációval léphetünk ki a programból.
A játék kezdetekor fehér négyzeteket láthatunk. Ha bal klikkel kattintunk egy négyeztre, akkor az vagy 1. ANTIQUEWHITE (régies fehér) színű lesz: Az adott mező és a körülötte lévő (átlósan is!) mezők alatt nincsen akna. 2. Egy szám jelenik meg rajta (1 és 8 között): Az adott mező alatt nem található akna, de a körülötte lévő mezők alatt a megjelent számmal megjelent számú akna található. 3. A mező pirossá válik, és megjelenik egy "Vesztettél!" felirat: A mező alatt akna volt, a játszmát elvesztetted. Az alkalmazás újraindításával indíthatsz új játékot.
Hogyha egy mező alatt szerintünk bomba van, kattintsunk rá jobb klikkel! Ilyenkor a mező kék színűre változik és a "Bombák száma" kijelző első száma megnövekszik 1-gyel. Hogyha meggondoltuk magunkat, a jelölést eltávolíthatjuk egy újabb jobb kattintással.
Hogyha nem vagyunk biztosak abban, hogy van-e a mező alatt akna vagy nincs, de meg szeretnénk bizonytalanként jelölni, ezt megtehetjük görgővel való kattintással a mezőre. Ilyenkor a mező sárga színű lesz. A jelölést eltávolíthatjuk egy újabb kattintással, a görgő segítségével.
A játék vége: A játék két esetben térhet véget. 1. Megtaláltuk és bejelöltük az összes aknát: Ha a "Bombák száma" kijelző azt mutatja, hogy bejelöltük az összes bombát, de nem ugrik fel egy "Nyertél!" felirat, akkor egy vagy több jelölés helytelen. De ha a jelöléseink helyesek, akkor felugrik egy "Nyertél!" felirat, és leáll az óra. 2. Megtaláltuk és felfedtük (bal klikk) az összes mezőt, amely alatt nincs akna: Akkor is felugorhat egy "Nyertél!" felirat, ha még nem jelöltük be az összes bombát, de az összes nem bombát tartalmazó mezőt felfedtük. Ilyenkor a program automatikusan bejelöli az összes még be nem jelölt bombát.
Ezt a súgót az F1 billentyű megnyomásával érhetjük el.
Visszajelzést a horvath.varga.marton@gmail.com email címre lehet küldeni.